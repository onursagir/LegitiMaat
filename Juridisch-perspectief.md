# Juridisch perspectief vragenlijst

Centrale vraag in het juridisch perspectief is deze:

Is de uitvoering conform wet- en regelgeving, de Algemene Beginselen van Behoorlijk Bestuur ([=ABBB=]) en het verbod van discriminatie?

## Wet- en regelgeving
1. Bevat de voor de uit te voeren taak toepasselijke wet- en regelgeving een discretionaire bevoegdheid?
2. Bevat deze wet een hardheidsclausule?
3. Is het uitvoeringsbeleid neergelegd in beleidsregels?
4. Is wettelijk bepaald welke gegevens van andere bestuursorganen gebruikt moeten worden?

## Uitvoeringsbeleid
1. Is vastgelegd hoe de [=beoordelingsruimte=] wordt ingevuld en welke belangen hierbij een rol spelen (efficiency / handhaving / dienstverlening/ vertrouwen in de burger)?
2. Als uitvoeringsbeleid wordt vastgelegd in bronnen die voor intern gebruik zijn bedoeld; wat is de rechtvaardiging om dit niet vast te leggen in gepubliceerde beleidsregels?
3. Leercirkel: leiden ervaringen uit de uitvoering, telefoontjes, geconstateerde fouten, interne signalen, aanbevelingen van de ombudsman, bezwaren en klachten, jurisprudentie e.d. tot veranderingen in uitvoeringsbeleid of in wet- en regelgeving?

## Analyse of Functioneel ontwerp
1. Hoe worden de voor de uit te voeren taak relevante bronnen (de toepasselijke wet- en regelgeving en het uitvoeringsbeleid) verzameld?
2. Hoe wordt de compleetheid van de verzamelde bronnen verzekerd, in het licht van de uit te voeren taak?
3. Welke disciplines zijn betrokken bij de analyse? In hoeverre is de analyse of interpretatie afhankelijk van de persoon van de analist, komen verschillende analisten tot eenzelfde interpretatie ([=intercoder reliability=])?
4. Welke ondersteunende applicaties zijn beschikbaar voor analyse en interpretatie van de bronnen en vastlegging van de resultaten daarvan?
5. Worden bij de analyse of de interpretatie van de bronnen gemaakte keuzes expliciet vastgelegd?
6. Worden er begrippen geïnterpreteerd uit wetten die andere overheden uitvoeren en wordt de interpretatie getoetst bij deze instanties? (Stel dat DUO een begrip uit de Rijkswet op het Nederlanderschap invult, wordt dit getoetst bij de IND?)
7. Worden concrete voorbeelden of scenario's gemaakt voor het valideren van de analyse?
8. Is in deze fase gezorgd voor een routine voor onvoorziene zaken/onbedoelde uitkomsten? (bijvoorbeeld dat bepaalde gevallen niet geautomatiseerd worden afgedaan maar via een handmatig proces, dat een medewerker mag/moet overrulen)
9. Is in deze fase gezorgd voor mogelijkheid dat voorafgaand aan het besluit contact wordt opgenomen met de ontvanger van het besluit?
10. Is het mogelijk gemaakt dat er gegevens gebruikt worden die de burger verstrekt (een soort 'beweringenregister')?
11. Wordt expliciet vastgelegd in welke gevallen een medewerker zelf een afweging mag maken, andere gegevens mag invullen of het systeem mag overrulen?
12. Leercirkel: leiden ervaringen uit de uitvoering, telefoontjes, geconstateerde fouten, interne signalen, aanbevelingen van de ombudsman, bezwaren en klachten, jurisprudentie e.d. tot veranderingen van de analyse?

## Beslisregels
1. Is de vertaling van wet- en regelgeving en uitvoeringsbeleid naar beslisregels voor mensen leesbaar en begrijpelijk?
2. Hoe wordt de herleidbaarheid van beslisregels naar hun (juridische) bronnen gerealiseerd?
3. Worden de ABBB en het verbod van discriminatie meegenomen in de beslisregels?
4. Worden de beslisregels getest op het nemen van besluiten die in overeenstemming zijn met de wet, ABBB en verbod van discriminatie?
5. Worden de concrete voorbeelden en scenario's uit de analysefase gebruikt voor validatie van de beslisregels?
6. Is de uitvoering in de ICT-systemen gebaseerd op de beslisregels die op grond van de analyse van juridische bronnen zijn gemaakt?
7. Hoe wordt bepaald welke besluiten (mede)handmatig worden genomen?
8. Door welke motieven wordt bepaald of een besluit wordt uitgeworpen en hoe worden de ABBB en het verbod van discriminatie hierin verwerkt?
9. Worden dezelfde regels gebruikt voor automatische (regels/algoritmen) en handmatige besluiten (werkinstructies)?
10. Worden dezelfde regels gebruikt voor primaire besluiten als voor beslissingen op bezwaar?
11. Worden de beslisregels intern en extern gepubliceerd? Als ze alleen intern worden gepubliceerd, wat is dan de rechtvaardiging om ze intern te houden? Waar vindt externe publicatie van beslisregels plaats?

## Code
1. Wordt de code automatisch gegenereerd uit de beslisregels of worden mensen ingezet om van beslisregels naar code te komen?
2. Hoe wordt indirect of verborgen uitvoeringsbeleid in de code voorkomen? Is er een routine om terug te gaan naar beleid/wetgever indien bij het coderen blijkt dat nadere interpretatie of invulling nodig is?
3. Hoe wordt de code getest/gevalideerd op conformiteit met de beslisregels? Welke deskundigen en disciplines zijn hierbij betrokken?
4. Is de code herleidbaar naar de juridische bron?

## Digitale interactie
1. Kan de burger zelf gegevens wijzigen?
2. Is de interactie gebaseerd op de beslisregels?
3. Wat is het resultaat van de digitale interactie?

## Besluit (brief)
1. Is het besluit direct en uitsluitend gebaseerd op de code, die op zijn beurt gebaseerd is op de beslisregels?
2. Hoe wordt de burger geïnformeerd die de beslis- en rekenregels wil weten om die eventueel te betwisten?
3. Bevat het besluit een verwijzing naar de geautomatiseerde totstandkoming en recht op de logica?
4. Klopt de motivering?
5. Is duidelijk hoe de burger contact op kan nemen?

## Reactie burger
1. Kan de burger informeel, dus zonder bezwaar te maken, in contact komen met een medewerker over het besluit?
2. Is er inzicht en overzicht in het geheel aan reacties van burgers?

## Keteneffecten
1. Is in kaart gebracht welke instanties ('third-party decision recipient') geïnformeerd worden over het besluit en hoe dit plaats vindt (door uitwisseling van gegevens/verwijsindex/toegang verlenen tot databases)?
2. Wordt het besluit al doorgegeven terwijl deze nog niet in rechte vast staat en dus [=vernietigd=] kan worden?
3. Worden wijzigingen met terugwerkende kracht (vanwege de vernietiging van een besluit) doorgegeven?