# Ontwikkelaarsperspectief vragenlijst

## Analyse
1. Is er een gedetailleerde beschrijving van de huidige werking van het (primaire) proces, voor zover relevant, een omschrijving van het op te lossen probleem en de omvang daarvan? Is de probleemeigenaar (de verantwoordelijke voor het probleemgebied) bekend?
2. Wat moet met de voorgestelde verandering worden gerealiseerd, zo mogelijk uitgedrukt in verbetering van rechtmatigheid, doelmatigheid, klanttevredenheid en medewerkertevredenheid?
3. Welke gebruikers- en/of beleidsscenario's zijn voor opdrachtgever voldoende representatief om voor het gehele spectrum van toepassing de gewenste oplossing(en) te kunnen toetsen of aan alle uitgangspunten / randvoorwaarden / principes / etc. wordt voldaan? Neem hierbij in acht op welke wijze de opdrachtgever daarover wenst te communiceren: zowel in de oplossing(en) zelf (ie bedrijfsvoering) alsook óver de oplossing(en).

| Willen weten                                           |                                                                         |
| ------------------------------------------------------ | ----------------------------------------------------------------------- |
| Toetsscenario’s formuleren i.c.m. communicatie beleid. | Dit is een voorbeeld ter illustratie<br/>A.<br/>B.<br/>C.<br/>D.<br/>E. |

## Beslisregels
Beschrijft de mapping van de gehele set aan beslisregels op de bij de analyse geformuleerde toetsscenario's. Dus voor elk scenario's is duidelijk welke beslisregelset relevant is voor dát specifieke scenario.

| Willen weten                                 |                                                                                                                                                         |
| -------------------------------------------- | ------------------------------------------------------------------------------------------------------------------------------------------------------- |
| Toetsscenario’s mapping op bedrijfsregelset. | Dit is een voorbeeld ter illustratie<br/>A. mapt op set 1.<br/>B. mapt op set 1.<br/>C. mapt op set 1.<br/>D. mapt op set 2.<br/>E. heeft geen mapping. |

## Functioneel ontwerp
Speciale aandacht hierbij voor de plek(ken) waar de functionaliteiten waarmee de gebruikers- en beleidsscenario's bij de analyse hierboven worden ondersteund en uitgevoerd zijn beschreven.

1. Is dat (het/een) Functioneel Ontwerp? Of kent de organisatie een andere vorm?
2. Welke FO's kent de organisatie? Voorbeelden:
  - algemeen functioneel ontwerp​
  - logisch gegevens model​
  - mens machine interface ​
  - functioneel invoer proces​
  - functioneel uitvoer proces
3. Hoe worden wijzigingen t.o.v. vorige versie(s) bijgehouden?
4. Als er beslissingen genomen worden die het betreffende functioneel ontwerp aangaan dan wordt die beslissing bij voorkeur gedocumenteerd. Is dat zichtbaar?
5. Beschrijft tenslotte de mapping van de gehele set aan testgevallen op de beslisregels. Dus voor elke beslisregelset is duidelijk welke testgevallen relevant zijn voor díe specifieke beslisregelset.

| Willen weten                              |                                                                                                                                                                                                                   |
| ----------------------------------------- | ----------------------------------------------------------------------------------------------------------------------------------------------------------------------------------------------------------------- |
| Bedrijfsregelset mapping op testgevallen. | Dit is een voorbeeld ter illustratie<br/>Set 1 heeft testgevallen 01..07.<br/>Set 2 heeft testgevallen 08..11.<br/>Voor toetsscenario E. ontbreken de testgevallen omdat er géén mapping is met bedrijfsregelset. |

## Code
Beschrijft de gehanteerde Git workflow voor CI/CD én het corresponderende versiebeheer van toetsscenario's, beslisregelsets en testgevallen. Legt ook uit wat de gehanteerde test strategie is. Beschikt over de KPI's / rapportage items van het proces toetsen en testen (BiSL).

| Willen weten                                                                                                          |                           |
| --------------------------------------------------------------------------------------------------------------------- | ------------------------- |
| 1. Versiebeheer<br>2. Testgevallen<br>3. Bedrijfsregelset<br>4. Toetsscenario<br>5. Git workflow<br>6. Test strategie | Geen voorbeeld vooralsnog |

## Digitale interactie &amp; Werkinstructie
Legt voor ieder toetssenario apart uit op welke wijze de digitale interactie plaats vindt én welke werkinstructie daarbij wordt gehanteerd waar nodig.

| Willen weten               |                           |
| -------------------------- | ------------------------- |
| Workflow per toetsscenario | Geen voorbeeld vooralsnog |

## Brief
Bij de analyse is communicatiebeleid vastgesteld voor én over(!) de oplossing(en). Hier wordt de verbinding gemaakt met de wijze waarop dat voor alle toetsscenario's is verwerkt in vaste en/of vrije tekst(en).

| Willen weten                                       |                           |
| -------------------------------------------------- | ------------------------- |
| Vaste vs vrije tekst(en) voor alle toetsscenario’s | Geen voorbeeld vooralsnog |
